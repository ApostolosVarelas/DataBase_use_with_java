
# DataBase_use_with_java

Αυτο το project αφορά την ανάπτυξη προγράμματος το οποίο κάνει χρήση βάσης δεδομένων. Για αυτή την υλοποίηση χρησιμοποιήθηκε το εργαλείο XAMPP, το οποίο περιλαμβάνει μεταξύ άλλων, σύστημα διαχείρισης βάσεων δεδομένων MySQL για τη δημιουργία και διαχείριση της βάσης και  Apache Web Server για την παροχή πρόσβασης στην MySQL μέσω του PHPMyAdmin. Όλες οι λειτουργίες του προγράμματος μπορούν να βρεθούν περιληπτικά παρακάτω.

## Σύνοψη λειτουργίας προγράμμτος

### Θέμα

«Μία εταιρία προμήθειας και πώλησης προϊόντων διαθέτει πολλές αποθήκες (warehouses). Κάθε αποθήκη χαρακτηρίζεται από ένα μοναδικό κωδικό όνομα που αποτελείται από 4 κεφαλαία λατινικά γράμματα (π.χ. ΑΒΧΚ, KRLF, NVOP, κ.ο.κ.). Κάθε αποθήκη έχει πολλούς κάδους αποθήκευσης και ο κάθε κάδος αποθήκευσης αναγνωρίζεται μοναδικά από έναν αριθμητικό κωδικό (ακέραιο αριθμό). Δηλαδή, κάθε αποθήκη έχει κάδους αποθήκευσης με αριθμούς 0, 1, 2, 3,. κ.ο.κ. Κάθε κάδος αποθήκευσης έχει μία συγκεκριμένη χωρητικότητα.
Μέσα στους κάδους αποθήκευσης που βρίσκονται μέσα στις αποθήκες της εταιρίας αποθηκεύονται μέρη/εξαρτήματα προϊόντων (όχι ολόκληρα τα προϊόντα). Κάθε μέρος/εξάρτημα προϊόντος χαρακτηρίζεται από ένα μοναδικό κωδικό (ακολουθία 5 χαρακτήρων -ψηφίων και γραμμάτων-). Πολλά διαφορετικά μέρη/εξαρτήματα για ένα προϊόν, αν συνδυαστούν μεταξύ τους μπορεί να αποτελέσουν ένα άλλο μέρος του προϊόντος (συναρμολόγηση 2 ή παραπάνω μερών/εξαρτημάτων οδηγεί σε ένα επιμέρους συναρμολογημένο εξάρτημα ενός προϊόντος – δεν είναι το τελικό προϊόν-). Στις αποθήκες της εταίριας αποθηκεύονται μόνο τα επιμέρους συστατικά μέρη/εξαρτήματα των προϊόντων, και όχι τα συναρμολογημένα επιμέρους τμήματα ενός προϊόντος. Ωστόσο, οι επιμέρους συναρμολογήσεις που δύναται να γίνουν με τον συνδυασμό δύο ή παραπάνω εξαρτημάτων/μερών καταγράφονται στη βάση δεδομένων του συστήματος της εταιρίας (π.χ. τα μέρη/εξαρτήματα def23 και r78yr θα συναρμολογηθούν και θα συνδυαστούν μεταξύ τους για να φτιάξουν ένα άλλο μέρος ενός προϊόντος με συγκεκριμένο κωδικό – και το συναρμολογημένο μέρος θα έχει κι αυτό έναν αριθμητικό κωδικό).

Οι επιμέρους συδυασμοί εξαρτημάτων (επιμέρους συναρμολογήσεις) δεν μπορούν να αποτελούν μέρη άλλων συναρμολογήσεων. Ένα εξάρτημα/μέρος προϊόντος μπορεί να αποτελεί συστατικό μέρος το πολύ σε μία επιμέρους συναρμολόγηση εξαρτημάτων (αντιστοίχιση σε ένα κωδικό συναρμολογημένου μέρους/εξαρτήματος προϊόντος). Τα επιμέρους μέρη/εξαρτήματα προϊόντων παραλαμβάνονται σε παρτίδες. Κάθε παρτίδα παραλαβής ενός συκγεκριμένου μέρους/εξαρτήματος προϊόντος έχει έναν μοναδικό αριθμό παρτίδας (ακέραιος αριθμός) και μία ημερομηνία άφιξης της παρτίδας στην αποθήκη. Κάθε παρτίδα παραλαβής έχει ένα μέγεθος, δηλαδή τον αριθμό των τεμαχίων των αντικειμένων/εξαρτημάτων που περιλαμβάνονται μέσα σε αυτήν. Όλα τα τεμάχια αντικειμένων (μερών/εξαρτημάτων προϊόντων) από την ίδια παρτίδα αποθηκεύονται στον ίδιο κάδο (δηλαδή, καμία	παρτίδα	δεν	είναι	αποθηκευμένη	σε	περισσότερους	από	έναν	κάδο).	Κάθε	τεμάχιο αντικειμένου/εξαρτήματος προϊόντος σε μία παρτίδα παραλαβής έχει έναν μοναδικό αριθμό (ακέραιος αριθμός). Για παράδειγμα: εξάρτημα FKLO1 – παρτίδα 27, τεμάχιο #1 ή εξάρτημα FKLO1 – παρτίδα 25, τεμάχιο #1, κ.ο.κ. . Όταν φτάνει μία παρτίδα στην αποθήκη, καταγράφεται η ημερομηνία εισόδου της στην συγκεκριμένη αποθήκη. Ο υπεύθυνος διαχείρισης (υπαλληλος της εταιρίας) της αποθήκης ελέγχει την άφιξη της παρτίδας, γεγονός το οποίο καταγράφεται στη βάση δεδομένων του συστήματος της εταιρίας (ημερομομηνία άφιξης και ελέγχου παρτίδας, ονοματεπώνυμο ή κωδικός υπεύθυνου διαχείρισης (ή Α.Μ. υπαλλήλου) που έκανε τον έλεγχο, αριθμός/κωδικός παρτίδας κι αριθμός τεμαχίων παρτίδας). Ορισμένα εξαρτήματα προϊόντων ενδέχεται να παραγγελθούν εκ νέου. Την εκ νέου παραγγελία του ίδιου εξαρτήματος μπορεί να κάνει μόνο ο υπέύθυνος διαχείρισης. Στη βάση δεδομένων του συστήματος της εταιρίας καταγράφεται ο υπεύθυνος διαχείρισης (ονοματεπώνυμο ή/και κωδικός-Α.Μ. υπαλλήλου), η ημερομηνία της εκ των υστέρων παραγγελίας, καθώς και η ποσότητα που παραγγέλθηκε εκ νέου. Όταν η επιπλέον (εκ νέου) παραγγελία ενός εξαρτήματος φτάσει στην αποθήκη, ενημερώνεται η ποσότητα που απομένει (ο αριθμός των τεμαχίων που έφτασε αφαιρείται από την υπόλοιπη ποσότητα) και αν είναι μικρότερη ή ίση με μηδέν, η εκ νέου παραγγελία (εγγραφή στη βάση δεδομένων) διαγράφεται, αλλά κρατείται (μεταφέρεται) ως αρχείο/εγγραφή σε έναν πίνακα της ΒΔ που αφορά παλαιές «εκ των υστέρων» παραγγελίες. Μπορεί να υπάρχει μόνο μία εγγραφή για κάθε τρέχουσα (ενεργή) «εκ των υστέρων» παραγγελία για κάθε εξάρτημα/μέρος προϊόντος. Τα επιμέρους συναρμολογημένα μέρη δε γίνεται να παραγγελθούν εκ των υστέρων, αλλά μόνο τα συστατικά τους επιμέρους μέρη/εξαρτήματα.
Όταν ένα τεμάχιο ενός εξαρτήματος/μέρους προϊόντος αποστέλεται σε πελάτη και «εξάγεται» εκτός αποθήκης, στη βάση δεδομένων του συστήματος καταγράφεται η ημερομηνία εξαγωγής/αποστολής του τεμαχίου αυτού, καθώς και το ονοματεπώνυμο (ή κωδικός/Α.Μ.) του υπαλλήλου που έλεγξε την αποστολή του τεμαχίου αυτού (στην παρούσα εργασία δε μας ενδιαφέρουν τα στοιχεία του πελάτη που αποστέλεται το εξάρτημα).

Ένας υπάλληλος της εταιρίας έχει ως στοιχεία έναν μοναδικό αριθμό υπαλλήλου (Α.Μ. – 6-ψήφιος αριθμός) και μηδέν ή περισσότερους αριθμούς τηλεφώνου (που αποτελούνται από έναν 10-ψήφιο αριθμό). Επίσης, ένας υπάλληλος μπορεί να έχει ένα ή περισσότερα ονόματα (αποτελούμενα από 1 έως 10 χαρακτήρες), ένα όνομα πατρός (αποτελούμενο από 1 έως 10 χαρακτήρες) και ένα επίθετο (αποτελούμενο από 1 έως 10 χαρακτήρες). Επιπλέον, ένας υπάλληλος μπορεί να έχει μία ή περισσότερες διευθύνσεις. Η κάθε διεύθυνση αποτελείται από ένα όνομα οδούς (έως 14-χαρακτήρων), τον αριθμό της οδούς (ακέραιος αριθμός), το όνομα της πόλης (έως 20 χαρακτήρες) και τον αριθμό ταχυδρομικού κωδικού (5-ψήφιος αριθμός). Μερικοί από τους υπαλλήλους είναι και υπεύθυνοι διαχείρισης. Κάθε υπάλληλος που δεν είναι υπεύθυνος διαχείρισης εργάζεται υπό την επίβλεψη ενός μόνο υπεύθυνου διαχείρισης. Οι υπεύθυνοι διαχείρισης δεν εργάζονται κάτω από άλλους υπεύθυνους διαχείρισης.»

### Λειτουργίες Προγράμματος

Συγκεκριμένα, η εφαρμογή περιέχει ένα στοιχειώδες μενού επιλογών και  επιτρέπει στο χρήστη:
-	Να εισάγει (insert queries) και να ενημερώνει (update queries) τη ΒΔ με: αποθήκες της εταιρίας, κάδους αποθήκευσης στις αποθήκες της εταιρίας, εξαρτήματα που αποθηκεύονται στους κάδους των αποθηκών και παρτίδες παραλαβής εξαρτημάτων, συναρμολογήσεις εξαρτημάτων (μόνο ως εγγραφές, π.χ. το εξαρτημα με κωδικό xfg34 μπορεί να ανήκει στο συναρμολογημένο εξάρτημα με κωδικό klo98), εκ νέου παραγγελίες εξαρτημάτων και «παλαιές εκ νέου» παραγγελίες εξαρτημάτων (εδώ θα πρέπει να ελέγχεται το κριτήριο που αναφέρθηκε στην περιγραφή και αν το κριτήριο καλύπτεται να διαγράφεται από τις τρέχουσες εκ νέου παραγγελίες και να εισάγεται στο αρχείο/πίνακα με τις παλαιές «εκ νεόυ» παραγγελίες), υπαλλήλους και υπεύθυνους διαχείρισης.
-	Να ανακτά τη λίστα με όλες τις αποθήκες της εταιρίας.
-	Να ανακτά τη λίστα με όλα τα εξαρτήματα ανά παρτίδα παραλαβής και ανά κάδο αποθήκευσης σε κάθε αποθήκη.
-	Να ανακτά τη διαθέσιμη χωρητικότητα και την εναπομείνουσα χωρητικότητα που έχει ο κάθε κάδος σε κάθε αποθήκη της εταιρίας.
-	Να εμημερώνει τη διαθέσιμη χωρητικότητα και την εναπομείνουσα χωρητικότητα που έχει ο κάθε κάδος σε κάθε αποθήκη της εταιρίας.
-	Να ανακτά τη λίστα με όλους τους υπαλλήλους της εταιρίας ανά υπεύθυνο διαχείρισης. Η λίστα θα πρέπει να είναι ταξινομημένη με βάση τον υπεύθυνο διαχείρισης κάτω από τον οποίο εργάζονται οι υπάλληλοι.
-	Να ανακτά τη λίστα με τα ονόματα όλων των υπεύθυνων διαχείρισης της εταιρίας. Τα στοιχεία θα πρέπει να είναι ταξινομημένα με βάση το επώνυμο του υπεύθυνου διαχείρισης.
-	Να ανακτά μία λίστα με τα εξαρτήματα που είναι «δυνητικά» μέρη συναρμολογημένων επιμέρους τμημάτων/εξαρτημάτων. Η λίστα αυτή θα πρέπει να είναι αλφαβητικά ταξινομημένη με βάση των κωδικό των επιμέρους συναρμολογημένων τμημάτων.
-	Να ανακτά τη λίστα με όλες τις «εκ νέου» παραγγελίες εξαρτημάτων που αποθηκεύονται στο σύστημα, ταξινομημένες με βάση το επώνυμο και όνομα του υπεύθυνου διαχείρισης.
- Να διαγράφει για έναν υπάλληλο της εταιρίας (όπου θα δίνεται ως παράμετρος) ένα συγκεκριμένο τηλέφωνο επικοινωνίας του που είναι εκχωρημένο στη βάση δεδομένων (το τηλέφωνο θα πρέπει να δίνεται επιπλέον, ως παράμετρος). Στην περίπτωση αυτή, για να γίνει η διαγραφή θα πρέπει να γίνεται πρώτα έλεγχος για το αν υπάρχει στη βάση δεδομένων παραπάνω από ένα τηλέφωνα επικοινωνίας για τον συγκεκριμένο υπάλληλο. Αν υπάρχει μόνο ένα τηλέφωνο επικοινωνίας στη ΒΔ για τον υπάλληλο αυτόν, δε θα πρέπει να επιτρέπεται η διαγραφή του τηλεφώνου αυτού.


## Οδηγείες Χρήσης
Για να τρέξει σωστά ο κώδικας, θα πρέπει στην γραμμή __60__ να δωθεί σωστό URL για την βάση δεδομένων, βάση του παραπάνω προγράμμτος (XAMPP). Επιπλέον, στην γραμμή __61__, θα πρέπει να γραφτεί το όνομα του αρχείου SQL το οποίο υπάρχει μέσα στο repository. 

## Κώδικας
Κατά την έναρξη του προγράμματος, ζητάει από τον χρήστη να εισάγει ένα αριθμό από το μηδέν έως το έντεκα ο οποίος αντιστοιχεί σε μία λειτουργεία του προγράμματος

![image](https://github.com/ApostolosVarelas/DataBase_use_with_java/assets/87095756/ca46f288-46ad-44be-8014-dad2a3eae436)

### __Επιλογή 0: Έξοδος__
Σε αυτή την περίπτωση το πρόγραμμα κάνει έξοδο από την βάση δεδομένων και τελειώνει το πρόγραμμα.

### Επιλογή 1: Insert
Σε αυτή την περίπτωση το πρόγραμμα ζητάει από τον χρήστη να εισάγει έναν αριθμό από το ένα έως το έντεκα, ο οποίος δείχνει στο πρόγραμμα σε ποια οντότητα θέλει ο χρήστης να κάνει εισαγωγή στοιχείων. Στην συνέχεια, το πρόγραμμα ζητάει από τον χρήστη να δώσει τιμές για όλα τα πεδία της εκάστοτε οντότητας.

![image](https://github.com/ApostolosVarelas/DataBase_use_with_java/assets/87095756/0c440a91-c5a6-4ee8-9499-f71ec82e4dfe)

![image](https://github.com/ApostolosVarelas/DataBase_use_with_java/assets/87095756/b6f29f02-6ea0-4e41-9c15-d6c7c81672e6)

### __Επιλογή 2: Update__
Σε αυτή την περίπτωση το πρόγραμμα ζητάει από τον χρήστη να επιλέξει ανάμεσα σε έντεκα επιλογές εκ των οποίων ο χρήστης θα επιλέξει ποια οντότητα θέλει να κάνει update τα στοιχεία. Ύστερα, θα πληκτρολογήσει αυτά τα στοιχεία.
Παρατήρηση: Για να γίνει σωστά η διαδικασία update θα πρέπει για κάθε κατηγορία που έχει foreign key, ο αριθμός που βάζουμε να μην είναι ήδη στην εκάστοτε οντότητα του primary key.

![image](https://github.com/ApostolosVarelas/DataBase_use_with_java/assets/87095756/83f3aab4-d663-4101-a13f-0a776acc2c12)

![image](https://github.com/ApostolosVarelas/DataBase_use_with_java/assets/87095756/704d5f13-f8a0-4aea-b6c2-5d7c60edae64)


### __Επιλογή 3: Retrieve list of repositories__
Σε αυτή την περίπτωση το πρόγραμμα του εμφανίζει όλα τα δεδομένα της οντότητας storage.

![image](https://github.com/ApostolosVarelas/DataBase_use_with_java/assets/87095756/99a7f0d3-e52d-452e-810c-a1308b81e6d0)

### __Επιλογή 4: Retrieve a list of components per receiving batch and per storage bin__
Σε αυτή την επιλογή το πρόγραμμα εμφανίζει στον χρήστη μία λίστα με όλα τα δεδομένα που υπάρχουν στην βάση δεδομένων για τον κάθε κάδο αποθήκευσης.

![image](https://github.com/ApostolosVarelas/DataBase_use_with_java/assets/87095756/7703df52-bb73-45d2-a04f-7dcaea94dfef)


### __Επιλογή 5: Bin capacity recovery__
Αυτή η επιλογή χρησιμοποιείται την εμφάνιση της διαθέσιμης χωρητικότητας και της εναπομένουσας χωρητικότητας που έχει κάθε κάδος σε κάθε αποθήκη.

![image](https://github.com/ApostolosVarelas/DataBase_use_with_java/assets/87095756/cf9bd3cf-2158-447b-8aa4-d9fbb6dbd88a)

### __Επιλογή 6: Update of available and remaining capacity__
Σε αυτή την περίπτωση το πρόγραμμα ενημερώνει την διαθέσιμη και την εναπομένουσα χωρητικότητα που έχει ο κάθε κάδος σε κάθε αποθήκη.

![image](https://github.com/ApostolosVarelas/DataBase_use_with_java/assets/87095756/af5422ab-0746-49c8-88fe-f72b426b2b3a)

### __Επιλογή 7: Retrieval Employee list__
Στην συγκεκριμένη επιλογή, το πρόγραμμα εμφανίζει μια λίστα με τα ονόματα όλων των υπαλλήλων.
Παρατήρηση: Το πρόγραμμα θα εμφανίσει πρώτα όλους τους τους υπαλλήλους με τα στοιχεία τους και ύστερα τις διευθύνσεις.

![image](https://github.com/ApostolosVarelas/DataBase_use_with_java/assets/87095756/0e400b90-c332-4b8f-ad1f-d6948e979d27)

### __Επιλογή 8: Retrieval Name Manager List__
Σε αυτή την περίπτωση το πρόγραμμα εμφανίζει στον χρήστη μια λίστα η οποία περιέχει τα ονόματα όλων των Manager της εταιρείας.

![image](https://github.com/ApostolosVarelas/DataBase_use_with_java/assets/87095756/bcf5a8eb-4243-4175-be89-c701ffc63d53)

### __Επιλογή 9: Recovery of Component List__
Στη συγκεκριμένη περίπτωση το πρόγραμμα εμφανίζει στον χρήστη τα εξαρτήματα που είναι <<δυνητικά>> μέρη συναρμολογημένων επιμέρους εξαρτημάτων, ταξινομημένα με βάση τον κωδικό των επιμέρους συναρμολογημένων τμημάτων.

![image](https://github.com/ApostolosVarelas/DataBase_use_with_java/assets/87095756/3fdbad98-18bb-4688-819f-00797d1de48a)

### __Επιλογή 10: Retrieve List of new orders__
Στην περίπτωση αυτή το πρόγραμμα εμφανίζει όλους τους manager ταξινομημένους αλφαβητικά μαζί με τον αριθμό όλων των εκ νέου παραγγελιών τους.

![image](https://github.com/ApostolosVarelas/DataBase_use_with_java/assets/87095756/87703819-1abb-4cac-8916-25f3a21f8fed)

### __Επιλογή 11:__
Στην τελευταία αυτή επιλογή το πρόγραμμα αρχικά ζητάει από τον χρήστη το τηλέφωνο υπαλλήλου που θέλει να διαγράψει και στην συνέχεια ζητάει τον κωδικό του υπαλλήλου. Αν αυτός ο υπάλληλος έχει μόνο ένα τηλέφωνο τότε δεν μπορεί να το διαγράψει, εμφανίζει ανάλογο μήνυμα και κάνει έξοδο από την επιλογή. Αν το τηλέφωνο αυτό δεν υπάρχει, τότε ενημερώνει τον χρήστη. Αν το τηλέφωνο υπάρχει και ο συγκεκριμένος υπάλληλος έχει πάνω από δύο τηλέφωνα, τότε το διαγράφει και εμφανίζει αντίστοιχο μήνυμα στον χρήστη.

![image](https://github.com/ApostolosVarelas/DataBase_use_with_java/assets/87095756/a8af5f50-fcc6-43c9-a935-4bb6f310e8e6)

![image](https://github.com/ApostolosVarelas/DataBase_use_with_java/assets/87095756/e437a126-bf89-4d46-968f-b7c84f766dc9)

Μετά από την ολοκλήρωση κάθε επιλογή ζητάει από τον χρήστη να πατήσει <<Enter>> ώστε να επιστρέψει στο μενού επιλογών και διαγράφει όσα έχει εμφανίσει μέχρι εκείνη την στιγμή.
